#INTRODUCTIE
Vanuit mijn major hadden we een project gehad over het hacken van een productie proces. Ik kwam dus met dit beeld in mijn hoofd naar de les toe. Bij het voorstellen nam ik mijn eigen product dan ook als voorbeeld van een hack. 
Door de 1e les van Shailoh and Joana werd mij al gelijk duidelijk dat hacken veel breder is dan alleen maar een productie proces hacken. 
Je hebt namelijk de life hacks, je kan ook emoties en gevoelens hacken. Alles wat onderdeel is van een systeem kan in principe gehackt worden. Maar wanneer is het dan geen hacken meer. Daar ging naar de les wel mijn gedachte heen.


#LEZING
Florian Cramer Kwam ons een lezing geven over de geschiedenis van Hacken. Leuke voorbeelden vond ik Captain Crunch, het was een simpel fluitje totdat mensen er achter kwamen dat je er gratis door kon bellen. Toen was het fluitje in een keer heel gewild en werden er zelfs moderne vormen van het fluitje gemaakt. Er ontstond een hele markt rondom het Captain Crunch fluitje. Ook het boek ‘’Steal this book’’ van Abbie Hoffman vond ik een leuk voorbeeld. Zei was tegen het systeem van de overheid en dit probeert zei op een grappige manier naar voren te brengen. Want het boek komt in de winkel terecht met daarop; steel dit boek. Dat gaat natuurlijk tegen de principes van de overheid in. Het was interessant om stukje van de geschiedenis van hacken te zien. Het wordt al zo lang gedaan. Om systemen te verbeteren, ook wel white head hacking genoemd. Of om misbruik te maken van hacken, ook wel black head hacking genoemd.

#INSPECTEREN
Kijk in een systeem, wat zijn alle onderdelen?
We moesten een inspectie tool meenemen. Ik had mijn waterpas op mijn telefoon meegenomen. Er zijn verschillende fases in het inspecteren. To see, to look, to watch, to observe en intervine. Een product verteld vaak al wat je er mee kan doen. Een knopje is om op te drukken. Een balletjes kun je laten bewegen enz. Ze noemen dit ook wel Affordances, het menselijk gedrag word gestuurd doordat ze weten hoe ze een product zouden kunnen gebruiken.
Ik had mijn eigen waterpas geïnspecteerd en ook een analoge waterpas van iemand anders. Het was interessant om de analoge en de digitale waterpas te inspecteren. Je ziet dat de digitale is geïnspireerd op de analoge, dit is natuurlijk ook hoe de meeste mensen een waterpas kennen. Ze hadden de digitale ook heel ander kunnen maken maar dan had misschien niemand te tool herkent.
Ook moesten we een stukje schrijven vanuit onze inspectie tool, ik vond het interessant om te zien dat iedereen dit heel anders aanpakt.

#ANATOMISCHE TEKENLES
We hadden verschillende oefeningen, we begonnen met dat 2 mensen de deur van het lokaal moesten dichtmaken. Daarna moesten ze alle stappen opschrijven die ze hadden gedaan. Je denkt namelijk snel aan de grote stappen die je maakt, maar het zijn ook heel veel kleine stapjes die je maakt tijdens bepaalde handelingen. Sommige zijn alleen vanzelfsprekend zoals ademhalen, deze hadden ze dan ook beide niet opgeschreven maar toch zeker wel gedaan. Ook moesten we fotos van onze lichaamsdelen meenemen, ik had deze opdracht zelf al gehackt door de kleuren van mijn lichaam mee te nemen in plaats van fotos. Ik had dan ook geprobeerd om met deze kleuren weer een herkenbaar lichaam te maken. Ook moesten we allemaal een stuk fruit meenemen, sommige namen dit iets te letterlijk want iemand had de top van een ananas mee genomen. Ook iemand had paprika bij, van alle stukjes ‘’fruit’’ werd een smoothie gemaakt, er zat heel veel fruit in en maar een klein stukje paprika. Toch was de smaak van de paprika sterk aanwezig. Zo zie je maar hoe een heel klein onderdeel in een systeem grote invloed heeft op het geheel. 

#WORKSHOP BIJ VARIA
Bij Varia kregen we een workshop op het gebied van koken, we moesten allemaal een ingredient meenemen. We gingen kijken waar de producten vandaan kwamen. Hoe lokaler de producten waren hoe kleiner de voet afdruk is die het product achter laat op het gebied van transport. Als eerste experiment moest iedereen een beetje van zijn meegebrachte ingredient in de pan doen om er soep van te maken, ook hier stak wederom een smaak bovenuit. Er was pure chocolade in gedaan waardoor de soep een aparte smaak kreeg. Niek legde ons uit dat wij keuzen hadden uit ingrediënten over de hele wereld. Als er bepaalde regels waren geweest zoals lokale ingrediënten had de soep waarschijnlijk beter gesmaakt omdat deze smaken beter bij elkaar passen. Nu mochten wij onze eigen soep maken en onze eigen regels bepalen. Wij wilde een tomaten soep maken die iedereen kan eten, we hebben hier rekening gehouden met de meest voorkomende allergieën. Het is daarom een toMATEN soep geworden die je met al je maten kan eten. Ik vond het heel interessant om hacken op deze manier te gebruiken omdat je zo een product met een doel kan maken, in dit geval een soep voor iedereen.

#EINDPROJECT
Wij vonden het interessant om ons te focussen op iets wat we iedere dag gebruiken en wat je overal ziet; iets wat we iedere dag dragen. Daarom zijn we gaan kijken naar de fashion industrie. Het verbaasde ons dat er eigenlijk zo veel prijs verschil zit tussen merk en niet merk kleding. Terwijl de niet merk kleding wel heel veel lijkt op de merk kleding. Wij zijn gaan kijken wat het grote verschil is tussen de schoenen van 20 euro en schoenen van 775 euro. Er zit natuurlijk een klein verschil in kwaliteit, maar het grootste verschil is het merk waar je voor betaald en de vele promotie die er wordt gemaakt voor de merk schoenen. Wij wilde dit systeem hacken door te kijken of wij de schoenen van 20 euro konden transformeren tot schoenen van 775 euro door hem een uniek uiterlijk te geven en een promotie campagne erbij te maken. Het hacken in dit project ging over de grens op zoeken tussen deze 2 systemen.
